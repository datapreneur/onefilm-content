
title: خوابگاه طلسم شده 
title_en: The Bridge Curse
title_fa: نفرین پل  
stars: 2.5
author: میلاد ملکی
date: 25 september 2020

duration: 1:28

keywords:
  - پل
  - ترس
  - نفرین شده
  - نحس
  - دانشجویان
  - خوابگاه
  - دلهره
  - وحشت 
  - ارواح
  - افسانه

tags:
  - ترسناک
  - رازآلود
  - 2020 

when:
  created: 2020

where:
  country:
    - تایوان
who:
  director: لستر شی   

which:
  genre:
    - ترسناک
    - معمایی
    - هیجان‌انگیز
  language:
    - چینی
   
---

این اثر روایت دانشجویانی‌ست که آزمونی برای سنجیدن شجاعت میان همکلاسی‌های خود به راه می‌اندازند و به سراغ پلی نفرین‌شده در حیاط خوابگاه‌شان می‌روند...

در سال‌های اخیر سینمای شرق گام بلندی در جهت پیشرفت در ساخت آثار سینمایی برداشته است و گاه دست کمی از محصولات هالیوودی پرهزینه و پر زرق و برق ندارند. یکی از همین پیشرفت ها به‌صورت ملموس در ژانر دلهره دیده می‌شود؛ جایی که آنها پا را از اکران‌های ملی فراتر گذاشته و وارد عرصه‌ی اکران بین‌المللی نیز می‌شوند. در همین راستا می‌توان از کارهایی همچون «حلقه» و «کینه» نام برد که همچنان با گذشت سالیان دراز از تاریخ پخش آنها، اما هنوز هم بین آثار خوب و خوش‌ساخت این ژانر محسوب می‌شوند. این‌بار نیز کشوری از حوزه‌ی شرق آسیا، اما نه  سینمای کره و ژاپن، دست به ساخت محصولی خوش‌ساخت زده است.  داستان باور‌پذیر و پرداخت خوب، خیلی زود و از همان ابتدا بذر وحشت را در ذهن مخاطب خود می‌کارد. خلق موقعیت‌های هیجان‌انگیز در کنار میزانسن درست، بدون اینکه نمای خاصی از آن عنصر دلهره‌آور ارائه دهد، شما را برای دقایقی میخکوب و نفس را در سینه‌های‌تان حبس می‌کند. در این ژانر توانایی ایجاد ترس برای بیننده بدون لو دادن اصل ماجرا و جلوگیری از کلیشه‌ شدن داستان، کار بسیار سختی است. اما ما به‌خوبی شاهد این پرداخت مناسب هستیم. بازی‌های متوسط و غیر کلیشه، استفاده از موسیقی در خدمت موقعیت‌ها و فضای داستان، تدوین مناسب و برش‌های به‌جا و اندازه‌ی نماهای دوربین، همه‌و‌همه کمک می‌کنند تا هرچه‌بیشتر پیش می‌رویم، تسلسل سکانس‌های تعلیق در خدمت فیلم بمانند و هدف کارگردان، یعنی ایجاد آن خلأ دهشتناک را عملی کنند. ممکن است هشتاد دقیقه از فیلم گذشته باشد و مخاطب کل این مسیر را با همان ترس القایی از سوی کارگردان و دکوپاژهای دقیقی که طراحی کرده، گذرانده باشد. 

سینمای وحشت یا همان دلهره، شعار معروفی دارد که می‌گوید: «با کمترین هزینه و بیشترین ترس، بازگشت مالی بالا را باید به‌همراه آورد.» شاید همین سه جمله هستند که باعث شده‌اند در طول سال تعداد زیادی اثر در این ژانر ببینیم و متأسفانه قریب‌به‌اتفاق آنها آش دهن‌سوزی نباشند. این اثر تایوانی هم از معدود آثار بوده که طی امسال توانسته در ژانر خود به آنچه می‌خواهد برسد و آن چیزی نیست جز: القای وحشت. 