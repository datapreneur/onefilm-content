
title: کمدی‌_اکشن‌های فقط سرگرم‌کننده
title_en: Enter the Fat Dragon
title_fa: اژدهای چاق وارد می‌شود
stars: 1
author: صادقه سلطانی
date: 5 August 2020

duration: 1:36

keywords:
  - اکشن
  - هنر رزمی
  - پلبس 

tags:
  - هنر رزمی
  - اکشن
  - 2020  

when:
  created: 2020

where:
  country:
    - هنگ کنگ
who:
  director: 
   - کنجی تانیگا 
   - کیامان چانگ

which:
  genre:
    - اکشن
    - کمدی
  language: 
    - کانتونی
    - ژاپنی
    - انگلیسی

---

پلیس لاغر اندام پرخاشگر -فالون ژو- در روزی که قرار است با همسر آینده‌اش عکس‌های عروسی‌شان را بگیرند، در مواجهه با یک دزدی بانک، مثل همیشه سعی در نجات دادن گروگان‌ها در بانک می‌کند. او که خود در بانک جزو گروگان‌هاست. بعد از اینکه باعث می‌شود آژیر بانک به صدا درآید، به دنبال دزد‌های در حال فرار به سرعت می‌دود. از سویی دزدهای بانک که ماشین حمل‌شان به‌دلیل جای پارک ممنوع، توسط پلیس برده شده بود، ماشینی که متعلق به دوست فالون است را به همراه دوست او گرفته و به سرعت مکان را ترک می‌کنند. اما فالون که قوی و سریع است با انداختن خود روی ماشین آنها، یک تعقیب و گریز طنزگونه و در عین حال پر از حرکات رزمی هیجان‌انگیز را ایجاد می‌کند. کشمکش بین دزدها و فالون و آمدن خبرنگارها و کمک به دزدها برای بیشتر شدن هیجان تصویری که فیلم‌برداری می‌کنند نوید یک فیلمِ خنده‌دار و اکشن را می‌دهد که با جلوتر رفتن فیلم، پرداخت خوبی هم در آن دیده می‌شود. فالون که دزدها را دستگیر کرده، و خسارات زیادی را به شهر آورده،  تعلیق می‌شود و به قسمت بایگانی واحد پلیس فرستاده می‌شود. او کم‌کم با نشستن زیاد و غذا خوردن زیاد برای تفریح، وزنش بالا رفته و تبدیل به پلیسی چاق می‌شود. از سویی همسرش که در روز عکس‌برداری با عدم آمدن فالون مواجه می‌شود، طی دعوایی طنزگونه از او جدا شده و این جدایی نیز به بی‌انگیزگی و چاق‌شدن فالون کمک می‌کند.

فیلم «اژدهای چاق وارد می‌شود» پر است از صحنه‌های اکشنِ رزمی و زدوخوردهایی که فالون در نبردهای تن به تن با خلافکاران دیگر دارد. فالون عاشق بروس‌ لی‌ست و با حرکات تقلیدی از او سعی می‌کند همچنان که حرکات دقیق و زیبای رزمی‌ای را از خود بروز می‌دهد با حرکات خنده‌دار و جالبی هم آنها را ادغام کند تا بتواند بیننده‌ی خود را برای ساعتی سرگرم و مشتاق فیلم خود نماید. اما هر آنچه ما در این فیلم می‌بینیم درنهایت همان داستان ساده و اکشن‌های عادی فیلم‌های آسیای شرقی است که تنها سرگم‌کننده بوده است و جز این حرف دیگری برای گفتن ندارد.