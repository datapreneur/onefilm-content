
title: این روزهای پر امید 
title_en: I Still Believe  
title_fa: من هنوز باور دارم 
stars: 1.5 
author: صادقه سلطانی
date: 17 july 2020

duration: 1:56

keywords:
  - بیوگرافی
  - موسیقی
  - عشق 

tags:
  - عشق
  - موسیقی
  - 2020  

when:
  created: 2020

where:
  country:
    - آمریکا
who:
  director:
    - جان اروین
    - اندرو اروین


which:
  genre:
    - بیوگرافی
    - درام
    - عاشقانه
    - موزیک
  language: انگلیسی

---

جرمی کمپ خواننده آمریکایی که آهنگ‌های «هنوز باور دارم» و «قدم با ایمانِ» او  تبدیل به رکوردشکن‌ترین آهنگ‌های اولین آلبوم‌اش شد، سوژه‌ی این فیلم است. داستان درباره‌ی زندگی شخصی او و حوادث و اتفاقاتی‌ست که در جوانی برای او رخ داده است. جرمی که جوانِ آرام، از پدر‌ و مادری عاشق به فرزند است، با ورود به کالج، به دنیایی جدید پا می‌گذارد و داستان عاشق شدنش و شهامتش در مواجهه با سختی‌ها و مشکلات آن، داستان فیلم را رقم میزند.

اولین چیزی که در فیلم به سرعت خودش را نشان می‌دهد آسودگی و شهامتِ جرمی‌ست در ورود به زندگی و دنیای جدید. البته که با سکانس‌های ابتدایی فیلم کاملاً مشخص می‌شود که او در خانواده‌ای پر از عشق و محبت بزرگ شده است و همین امر همواره اعتماد را در او تقویت کرده است؛ اعتماد به خود.  او بدون هیچ ترس و تعللی با وارد شدن به پشت‌صحنه‌ی یک کنسرت که خواننده‌اش را بسیار می‌ستاید، خود راهی را بر‌می‌گزیند که سرانجامی خوش را نوید می‌دهد. همین شهامت نیز دیگران و به‌خصوص ملیسا را شیفته‌ی او می‌کند. ملیسا خود نیز از شجاعت پر است. یا به گفته‌ی خودش از ایمان پر است. ایمان به راه بهتر، به زندگی بهتر، به دنیای بهتر.

فیلم «هنوز باور دارم» از امید سخن می‌گوید، از ایمان و شهامتِ انسان‌های عادی حرف می‌زند. از معجزه می‌گوید زمانی‌که ما خود معجزه می‌شویم؛ با کمک به دیگران، با استفاده از موهبتی که به ما ارزانی شده. داستان روایتی پر از امید دارد، از زندگیِ واقعی گرفته شده و همین‌ها می‌توانند دلیل خوبی برای دیده شدن آن باشند و البته جزو فیلم‌هایی هم هست که می‌توان با خانواده تماشا کرد.
