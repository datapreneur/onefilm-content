
title: جنایت در هیبتی تکان‌دهنده  
title_en: Offering to the Storm  
title_fa: پیشکشی به طوفان 
stars: 2.5
author: اکرم نصرتی
date: 16 August 2020

duration: 2:29

keywords:
  - فرقه‌ی مذهبی
  - آیین‌های انحرافی
  - فراطبیعی
  - اهریمنی
  - 2020 

tags:
  - 2020
  - مذهب
  - فراطبیعی  

when:
  created: 2020

where:
  country:
    - اسپانیا
    - آلمان
who:
  director: فرناندو گونزالس مولینا

which:
  genre:
    - جنایی
    - هیجان انگیز
  language: اسپانیایی

---

اتفاق‌ها و حوادث عجیب‌وغریب از مضامینی‌ست که جای پرداخت و بسط را به هنرمندان می‌دهد و بدین‌طریق با شاخ‌وبرگ دادن به قضایا می‌توانند ابداعات و ایده‌های خود را مورد محک قراردهند؛ حال تا چه‌اندازه موفق باشند را باید با تماشا و ارزیابی دریافت.

این اثر هم از زمره آثاری‌ست که با تکیه بر سه‌گانه Batzan از Dolores Redondo تمایل به نمایش و جذب مخاطب کرده‌است. «فرناندو گونزالز مولینا» آخرین سه‌گانه را نیز به دنیای سینما پیشکش کرد. وی را با آثار عاشقانه و درام موفقی همچون Three Steps Above Heaven و Palm Trees in the Snow می‌شناسیم.

این فیلم هم توسط Netflix به بینندگان تقدیم شد. داستان از این قرار است که مردی در حال فرار با جسد نوزادش دستگیر شده و کارآگاه آمایا مسئول رسیدگی به پرونده می‌شود. به‌ظاهر مرگ نوزاد اتفاقی پیش‌بینی می‌شود اما در ادامه به ماجرای قتل و رخدادهای بعدی و قتلهای دیگر ختم می‌شود. آمایا هم مدتی‌ است که به‌دنبال مادر گمشده‌اش است و غریزه‌اش به او می‌گوید غیبت او، به این قتل‌ها ارتباط دارد.

داستان این اثر تداعی‌کننده فیلمهایی چون:«سکوت بره‌ها»، «بچه رزماری»، «رمز داوینچی»، «هفت» و «زودیاک» است. در این آثار همه به فرقه‌های مذهبی و آیین‌های منحرفی اشاره شد‌‌ه‌است که اهریمن‌وار دست به اقدامات غیر انسانی می‌زنند؛ و عمق فاجعه این‌جاست که با گسترش پیروانی که کورکورانه تابع آنان هستند مواجهیم و متعاقبا ثروتی که بیشتر نصیب رهبران‌ این فرقه‌ها می‌شود. 

ختم این سه‌گانه که طی سه سال گذشته به‌تصویر کشیده شد را نمی‌توان به قوت آثار یادشده در این ژانر دانست؛ بخصوص با پایان ناخوشایند ماجرا که حس نارضایتی را در بیننده به‌جای می‌گذارد.

از نقاط قوت فیلم باید به موسیقی، طراحی صحنه، نورپردازی و صداگذاری اشاره کرد. بازی بازیگران نیز در این اثر، مناسب بود. احساسی مانند دلهره، غافلگیری و وحشت را به بیننده القاء کرد؛ حس سردرگمی و اختلال در روندکاری و زندگی شخصی توسط بازیگر نقش کارآگاه آمایا به خوبی نمایش‌ داده شد و آفرینش فضایی حزن‌آلود و رعب‌آور به‌واسطه‌ی موسیقی زیبای اثر. 

اگر دو اثر نخستین این سه‌گانه را تماشا کرده‌اید این فیلم را از دست ندهید؛ در غیر اینصورت باز هم برای یک بار تماشاکردن آنقدر بیهوده نیست که بتوان به‌راحتی از آن عبور کرد؛ با این توضیح که در قیاس با آثار نام‌برده در این ژانر، به جذابیت و تاثیرگذاری آنها نمی‌‌رسد.