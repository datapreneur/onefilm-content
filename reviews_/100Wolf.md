
title: گرفتاری‌هایی که با تلاش حل می‌شوند
title_en: 100Wolf%  
title_fa: ۱۰۰ درصد گرگ 
stars: 1
author: صادقه سلطانی
date: 21 july 2020

duration: 1:36

keywords:
  - انیمیشن 
  - سگ
  - فانتزی 

tags:
  - سگ 
  - گرگینه 
  - 2020  

when:
  created: 2020

where:
  country:
    -استرالیا
    - بلژیک
who:
  director: الکس استادرمن

which:
  genre:
    - انیمیشن
    - ماجراجویی
    - کمدی
    - خانوادگی
    - فانتزی
  language: انگلیسی

---

شاید «گرگینه» شدن و تبدیل شدن آدمی به گرگ، آرزوی خیلی از افراد باشد. اما اینکه نصف‌ونیمه گرگ‌ شوی قطعاً کابوسی بیش نیست. «فِردی» که در شب تولد ۱۳ سالگی‌اش باید گرگینه‌شدن‌اش را جشن بگیرد، با تبدیل شدن به سگی کوچک تمام آرزوهایی که از بچگی برای‌شان روزشماری کرده بود را از دست می‌دهد. 

فردی که حالا متفاوت از دیگر دوستان و افراد خانواده‌ی بزرگ‌اش است، مورد تمسخر آنها قرار می‌گیرد و با ناراحتی خانه را ترک می‌کند. او که سال‌ها پیش پدرش را گم کرده است، حالا تنها مادربزرگش را دارد که از رفتن‌اش ناراحت شود و برای پیداکردن‌اش دست‌به‌کار ‌شود. فردی که فکر می‌کند بدترین اتفاق برایش افتاده است، با خارج شدن از خانه و ورود به خیابان‌ها، به دنیای سگان ولگرد وارد می‌شود و تازه این جاست که تمام اتفاقات وحشتناکی که حتی به ذهن‌اش خطور هم نمی‌کند برای‌اش رخ می‌دهد.

در فیلم «۱۰۰ درصد گرگ » از لحاظ بصری اتفاق خاصی رخ نمی‌دهد و مانند همه‌ی انیمیشن‌های دیگر دارای تصاویر تا حدودی زیبا و معمولی‌ست. داستان فیلم هم جذابیت‌هایی کم‌وبیش دارد، اما آن هم خلاقیت خاصی را در بر نمی‌گیرد. داستان درباره‌ی تقابل بدی‌ست با خوبی و پیروزی نهایی هم با خوبی‌ست و «فردی» به عنوان نماد خوبی حتی اگر کوچک و نحیف است، پیروزی‌اش حتمی‌ست.این انیمیشن، داستانی سرگرم‌کننده برای کودکان است که می‌تواند آموزنده هم باشد. داستانی کاملاً معمولی و روایتی معمولی‌تر که تصاویر زیبای‌اش و رنگ‌های جذاب آن می‌تواند در نگاه داشتن مخاطب کودک خود در برابر خود کمک‌کننده باشد.