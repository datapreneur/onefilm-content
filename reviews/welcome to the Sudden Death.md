
title: اکشن‌های بی‌خاصیت
title_en: welcome to the Sudden Death
title_fa: به مرگ ناگهانی خوش‌آمدید
stars: 0
author: مصطفی ملکی
date: 2 October 2020

duration: 1:37

keywords:
  - اکشن
  - تکاور بازگشته 
  - هنرهای رزمی
  - مأمور امنبتی

tags:
  - اکشن
  - 2020  

when:
  created: 2020

where:
  country:
    - آمریکا
who:
  director: 
    - دالاس جکسون

which:
  genre:
    - اکشن
    - ماجراجویی
    - درام
    - هیجان‌انگیز
  language:
    - انگلیسی 
   
---

طی مرور آثار امسال، چندین بار به اکشن‌هایی برخوردیم که برای توصیف آنها از «اکشن ارزان» استفاده کردیم. مثال‌های بسیاری از این نوع آثار زدیم و انتظاری هم نیست در آثار آینده‌ای که تحت همین عنوان منتشر می‌شوند، آماده‌ی دیدن تصاویر جذاب اکشن باشیم. «استیو بیرن»‌ و آثار قبلی او که بیشتر کمدی‌های تلویزیونی بوده‌اند، نشانی از ورود او به دنیای اکشن ندارد. اما با مقایسه‌ای بین این اثر و آثار قبلی او می‌توان حدس زد که «استیو بیرن» چندان هم از دنیای مضحک خود فاصله نگرفته است. این را هم می‌دانیم که نباید کارنامه‌ی قبلی یک کارگردان را نوعی شکست برای او به‌حساب آورد. اما باید در اثر جدید او چیزی از پیشرفت را دید تا بتوان جمله‌ی قبلی را استفاده کرد. 

این فیلم به‌نوعی به داستان فیلم «مرگ ناگهانی»، محصول ۱۹۹۵، با بازی جان کلود ون دام باز می‌گردد و استخوان‌بندی روایی اثر همان است؛ یک تکاور از گروه ضد تروریست پس از سال‌ها به خانه بازگشته و به‌عنوان مأمور امنیتی در یک سالن بزرگ بسکتبال مشغول به کار است. یک گروه تروریستی به آنجا حمله می‌کنند و ... . ادامه‌ی ماجرا را هم همه می‌دانیم. معمولاً در چنین موضوعاتی که به‌علت پرداخت‌های زیاد طی سال‌ها، داستان عیانی برای مخاطب دارند، کارگردان‌ها تمام توان خود را روی صحنه‌های اکشن متفاوت و جذاب می‌گذارند. در این نوع اکشن‌ها که مخاطب کمی هم ندارند، بیننده پذیرفته که بازیگران توانایی برقراری ارتباط از طریق دیالوگ را ندارند و به همین علت فقط منتظر صحنه‌های اکشن است و به‌نوعی داستان فیلم را با همان صحنه‌های اکشن دنبال می‌کند. در این فیلم، حتی صحنه‌های اکشن نیز نمی‌توانند مخاطب را درگیر خود کنند. به‌طور مثال در سکانس افتتاحیه؛ نحوه‌ی آزاد شدن آنها از دست تروریست‌ها و درگیری فیزیکی با چهار نفر که هر کدام به‌نوبت و قبل از اقدام قهرمان فیلم، به گوشه‌ای پرت می‌شدند. 

تصور کنید از چنین آثاری، صحنه‌های اکشن را هم بگیریم. چه چیزی قرار است باقی بماند؟ معمولاً در چنین اکشن‌هایی از ورزشکاران حرفه‌ای رقابت‌های موسوم به «اِم‌اِم‌اِی» یا همان «هنرهای رزمیِ مختلط» استفاده می‌شود، چون فیلم‌ساز سعی دارد از تمرکز روی یک تکنیک رزمی خاص به تنوع در آن برسد و چه گزینه‌ای بهتر از این رشته. اما قاب‌بندی صحنه‌های اکشنی که قرار است مخلوطی از هنرهای رزمی را ارائه دهد، به‌نظر نیاز به تبحر دارد. این فیلم در به‌وجود‌آورد چنین فضایی ناتوان است و همه‌ی صحنه‌های اکشن باسمه‌ای درآمده‌اند. مطمئناً از ابتدای امسال آثار زیادی در این ژانر عرضه شده‌اند و مخاطب دنبال‌کننده‌ی این ژانر می‌تواند با خیال راحت از بین آنها دست به انتخاب بزند. 