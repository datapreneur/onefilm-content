
title: رویاهایت را دنبال کن! 
title_en: Made in Senegal 
title_fa: زاده‌ی سنگال 
stars: 2
author: اکرم نصرتی
date: 17 August 2020

duration: 1:12

keywords:
  - مستند
  - فوتبال
  - ورزش
  - 2020
  - سادیه مانه

tags:
  - 2020
  - فوتبال
  - ورزش  

when:
  created: 2020

where:
  country:
    - آلمان
who:
  director: 

which:
  genre:
    - مستند
    - ورزشی
  language: فرانسوی 

---

افراد برجسته مسیر سخت و طاقت‌فرسایی را تا موفق‌شدن طی کرده‌اند. راهی که هر فرد عادی قادر به تحمل آن نیست و همین صبر و اهتمام آنها، ایشان را از سایر مردم عادی متمایز کرده‌است. فیلمهای مستند همواره از جذابیت خاصی برخوردار بوده‌است؛ به تصویر کشیدن حقایقی از زندگی واقعی و حوادث و ماجراهایی که برای همگان می‌تواند پندآموز و در اغلب موارد انگیزشی باشد.

در این اثر هم تلاش شده به زندگی «سادیو مانه» بازیکن تیم فوتبال لیورپول و تیم ملی سنگال پرداخته شود. از دریچه‌ای دیگر با نمایش مشتقاتی که به شهرت وی منجر شده، مخاطب را آگاه کند تا بدین‌طریق هم حقایق پشت‌پرده زندگی شخصی را عیان سازد؛ ناملایماتی که با آن دست‌وپنجه نرم می‌کنند و هم برای برخی که با چنین استعداد و توانایی مواجه هستند بفهماند که ناامیدی جایی ندارد و می‌توان با پشتکار و سختکوشیِ همراه با چاشنی شانس به آمال دست‌ یافت.

داستانی درباره آرزوها، شجاعت، اراده و عشق؛ متولد روستایی کوچک که پاگذاشتن به پایتخت کشورش را همچون بهشتی می‌داند که برایش قابل‌تصور نبوده‌است. سطح زندگی‌ای متفاوت از آنچه در محل زندگی خود شاهد بوده. او علیرغم مخالفت خانواده، تصمیم به بازیکنِ فوتبال شدن می‌گیرد و برایش نیز در حد توان می‌جنگد؛ خانواده اولویت را با تحصیل در مدرسه می‌دانند. از فقدان توپ در رنج بود اما همین امر باعث نشد از هدف‌اش باز بماند و گریپ‌فروت برایش حکم توپ را داشت و با آن به فوتبال‌بازی کردن ادامه می‌داد. برای نیل به رویای در سر پرورانده‌اش سفری دشوار را پیش می‌گیرد؛ ترک دیار می‌کند.

 با وجود اینکه تفاوت‌های آب‌هوایی و اقلیمی بین کشورش و اروپا (فرانسه و بعدها انگلستان) وجود داشت اما این مصائب را به‌جان خرید و به تمرین‌ها و همراهی با تیم‌اش ادامه داد. «رونالدینیو» و «حاجی دیوف» از الگوهای ورزشی وی محسوب می‌شدند و همچنان سودای حضور در تیم ملی و بازی در اروپا را در سر می‌پروراند. با پیوستن به تیم لیون فرانسه و اخیرا لیورپول انگلستان، شایستگی خود را برای حضور در تیم‌های بزرگ اروپایی تثبیت کرده‌است. 

در فیلم به‌خوبی به قضاوت هموطنان خویش و اولین برداشتی که سرمربی تیم‌ها از وی داشتند اشاره شده است؛ مصاحبه‌هایی با خویشان و هم‌تیمی‌هایش و آرای به‌اشتراک گذاشته درباره وی؛ به تصویر کشیدن جنبه‌های ملایم و سخت زندگی حرفه‌ای؛ از یک‌سو پیروزی با تیم اروپایی و از سوی دیگر شکست در بازی حساس نهایی به همراه تیم ملی کشورش در جام ملت‌های آفریقا بواسطه‌ی از دست دادن پنالتی سرنوشت‌ساز.

با این تفاسیر انتظار می‌رفت به طور جذاب‌تری به بازگویی و نمایش زندگی شخصی و مسیر طی‌شده تا شهرت پرداخته شود اما با این وجود این اثر را می‌توان در میان ۵۰ مستند برتر ورزشی گنجاند.

در پایان به نقل قولی از«سادیو مانه» بسنده خواهیم کرد:

«I wanted to show to the people that you can achieve anything in the world, if you are ready to build on your dreams and put in hard work. We will support people in dfficult environments with 100% of the Pay-per-View reveneus. That's something I am proud of. I am made in Senegal.»