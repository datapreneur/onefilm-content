
title: داستان تخمیری 
title_en: Uncorked  
title_fa: بی‌پرده 
stars: 0.5
author: صادقه سلطانی
date: 20 september 2020

duration: 1:05

keywords:
  - عشق
  - شراب 
  - مشروبات الکی
  - پسر جوان
  - به دنبال آرزو
  - تهیه شراب
  - رستوران

tags:
  - عشق به هدف
  - تلاش
  - درام
  - 2020  

when:
  created: 2020

where:
  country:
    - آمریکا
    - فرانسه
who:
  director: پرینتیک پنی 
   
which:
  genre:
    - درام
  language:
    - انگلیسی
    - فرانسوی
   
---

فیلم با موسیقی و تصاویری زیبا از زمین‌های انبوهی از انگور و رستورانی که باربکیواش آماده‌ی تبخ گوشت است، آغاز می‌شود. «آلایژا» پسر جوانی‌ست که در یک مغاز‌ه‌ی مشروب‌فروشی کار می‌کند. او به مدرک صاحب مغازه نگاه می‌کند و علاقه‌مند است که او هم مدرک متخصص شراب را روزی بر دیوار خانه‌اش نصب کند. پدر آلایژا که صاحب رستورانی‌ست که از پدر به او ارث رسیده، می‌خواهد پسرش نیز به مانند او و بعد از او رستوران را بگرداند، اما علاقه‌ی آلایژا شراب است و می‌خواهد روزی مغازه شراب خود را بگرداند. پدر با این کار مخالف است اما مادر آلایژا که تنها پسرش را دوست دارد پدر را مجاب می‌کند تا به علایق پسرش احترام بگذارد. آلایژا با پشتیبانی «تانیا»- دوست دخترش- آزمون ورودی کلاس‌های شراب را داده و شروع به خواندن تخصصی درباره‌ی شراب می‌کند. کشمکش میان او و پدرش و رابطه‌ی صمیمی او و مادرش و در نهایت ارتباط عمیقی که آلایژا با پدر به‌دست می‌آورد، علاوه بر شراب موضوع کلی داستان است. 

شراب و مشتقات آن به عنوان نوشیدنی‌هایی محبوب و مشهور در دنیا سوژه‌ی خوبی برای سینما محسوب می‌شوند؛ حتی مستندهای بسیاری در رابطه با آن ساخته شده که توجه عموم را جلب کرده است. «Somm» یکی از این مستندهاست که به تاریخچه‌ی شراب می‌پردازد و در سه سری فیلم توانسته توجه بسیاری از مخاطبان - حتی آنان که علاقه‌مند به مستند نبودند- را جلب کند. فیلم‌هایی مانند «back to burgundy» و «Sideways» حتی به‌صورت حاشیه‌ای به مسأله‌ی شراب پرداخته‌اند و فیلم‌های خوبی هم از کار درآمده‌اند.

روند داستانی فیلم اگر چه در نیمه‌ی اول هیجان انگیز و جالب توجه است و ما تلاش آلایژا را برای رسیدن به هدف‌اش می‌بینیم -علاوه بر آن اطلاعاتی جالب را درباره‌ی شراب و انواع آن تا حدودی کسب می‌کنیم، البته اطلاعاتی برای یک مبتدی- اما در نیمه‌ی دوم خسته‌کننده و طولانی می‌شود. فیلم با تصاویری اضافی و بی‌هدف صرفاً برای کش‌دار کردن فیلم مخاطب را از موضوع اصلی دور می‌کند. بعضی شخصیت‌های فیلم نیز کاملاً بی‌هدف وارد داستان شده و بی‌هدف خارج می‌شوند و هیچ‌گونه پرداختی روی آنها صورت نمی‌گیرد. مثلاً دلیل وجود خواهر آلایژا و فرزندان‌اش چه بود؟ اشخاصی هم که به‌عنوان دوست با آلایژا درس می‌خواندند، حتی اگر وجود هم نداشتند هیچ اتفاقی در فیلم رخ نمی‌داد و عملاً وجود این افراد و سکانس‌هایی که آنها به طور اخص در آن دخیل بودند بار اضافی‌ای بر دوش فیلم بود.

کارگردان سعی کرده با تصاویری زیبا از مکان‌های مختلف به فیلم زیبایی بصری ببخشد و تا حدی هم توانسته به آن دست یابد. شراب و داستان شراب را هم بهانه‌ای برای جلب مخاطبان خود قرار داده است و این هم شاید بهانه‌ی خوبی‌ست برای دیده شدن. اما با تمام این‌ها، کاستی‌های داستانی فیلم را نمی‌توان نادیده گرفت.