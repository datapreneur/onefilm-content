
title: تا آخر این راه مبارزه می‌کنم 
title_en: 'Mortal Kombat: Legends Scorpions Revenge'
title_fa: مورتال کامبت، انتقام اسکورپین
stars: 2 
author: صادقه سلطانی
date: 17 july 2020

duration: 1:20

keywords:
  - انیمیشن
  - ابرقهرمان
  - موتال کامبت 

tags:
  - انیمیشن
  - 2020
  - مورتال کامبت  

when:
  created: 2020

where:
  country:
    - آمریکا
who:
  director: ایتن اسپالدینگ

which:
  genre:
    - انیمیشن
    - اکشن
    - ماجراجویی
    - فانتزی
  language: انگلیسی

---

این انیمیشن اقتباسی‌ست از سری بازی محبوب مورتال کامبت، که به اصل بازی کاملا وفادار بوده و تلاش کرده با تصاویری کاملاً شبیه به بازی، آن را برای دوست‌دارانش لذت‌بخش کند.

داستان درباره‌ی انتقام اسکورپین از ساب‌زیرو است. «هانزو هاساشی» همسر و فرزندش را در جریان یک حمله‌ی خونین در ابتدای فیلم از دست می‌دهد و خودش نیز کشته می‌شود. اما او به قلمرو زیرین فرستاده شده و در آنجا به‌عنوان یک جنگجو از طرف «کوان‌چی» به مسابقاتِ بین جهان‌ها تحت عنوان «مورتال کامبت» وارد می‌شود. او که حالا اسکورپین نام دارد، هم باید انتقامِ همسر و فرزندش را از ساب‌زیرو بگیرد و هم باید برای تحقق اهدافِ «شائو کان» بجنگد.

از سوی دیگر «رِیدن» به‌همراه «لیو کنگ» و «جانی کیج» و «سونیا» به‌عنوان حافظان زمین در مسابقه‌ی بین جهان‌ها شرکت می‌کنند تا از اهداف شوم پشت این مسابقه جلوگیری کرده و اجازه ندهند قلمرو زمین دست دیگران بیفتد.

هر کدام از نبردها هم با تمامِ خشونتی که در آن موج می‌زند، پر است از احساسات مختلف ترس، هیجان، طمع، درد، حتی ترحم و گذشت و در نهایت شادی.
این فیلم برای کودکان و حتی نوجوانان مناسب نیست؛ چرا که پر است از صحنه‌های خشونت‌بار نبرد و خون‌ریزی که البته با مهارت بسیار دیدنی به تصویر کشیده شده است. جنگ‌ها همه حساب‌شده است و شخصیت‌ها تا آنجا که زمان اجازه داده، پرداخته شده‌اند. حتی می‌توان گفت با افزایش زمان، فیلم بهتر هم می‌شد. تمام تصاویر و حتی صداها و نبردهای رزمی بین شخصیت‌های فیلم کاملاً تداعی‌کننده‌ی بازی است و برادران وارنر به سری بازی‌های اصلی کاملاً توجه کرده‌اند.
