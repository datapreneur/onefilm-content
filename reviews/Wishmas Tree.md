
title: دیگه به آرزوهام خوب فکر می‌کنم 
title_en: Wishmas Tree 
title_fa: درخت آرزوها
stars: 1
author: صادقه سلطانی
date: 24 july 2020

duration: 1:30

keywords:
  - استرالیا
  - طبیعت
  - طبیعت استرالی- حیات وحش
  - طبیعت بکر
  - انیمیشن
  - حیوانات خاص

tags:
  - انیمیشن
  - 2020
  - ماجراجویی 

when:
  created: 2020

where:
  country:
    - استرالیا
who:
  director: ریکارد کاسو

which:
  genre:
    - انیمیشن
  language: انگلیسی

---

داستان این انیمیشن در اتوپیایی سرسبز و دلنشینی رخ می‌دهد که حیوانات جنگل با مهربانی و بدون ترس همه با هم زندگی می‌کنند. سال‌ها پیش این حیوانات با یک تصمیم‌گیری همگانی قبول کردند که بدون خوردن یکدیگر با هم به زندگی ادامه دهند. در این میان صاریغی کوچک به‌نام «کِری» از زندگی بدون هیجان و خسته‌کننده و پرنشاط جنگل خسته شده و آرزو دارد که بتواند حتی برف را ببیند. او که می‌خواهد حتماً این آرزویش برآورده شود کنار درخت آرزو رفته و آخرین بذر این درخت را می‌چیند و آرزوی برف می‌کند. این برف با آمدنش باعث سرمای فراوانی شده که حیوانات جنگل را دچار مشکلاتی می‌کند و کری که با بی‌مبالاتی و حتی خودخواهی آرزویی را کرده بود که شاید به‌دقت هم به آن فکر نکرده بود، حالا برای جبران اشتباهاتش قدم پیش می‌گذارد و تلاش می‌کند جنگل را دوباره مانند اول زنده و شاداب کند.

این انیمیشن با تصاویری رنگارنگ، جنگلی زیبا و آرام، حیواناتی با چشمان درشت و زیبا و براق، در تلاش است ما را جذب کند. اما از پس این کار چندان برنمی‌آید؛ چرا که نه تصاویر ارائه‌شده خلاقیت آنچنانی را در بر می‌گیرند و نه ماجراجویی دنبال‌کننده‌ای را در آن می‌توان دید. البته که تنها خلاقیت موجود در این انیمیشن استفاده از یک حیوان جدید و خاص است که اغلب کودکان یا حتی بزرگسالان آن را کمتر هم می‌شناسند. این انیمیشن تنها لحظاتی جذاب از روبه‌رویی کری با چندحیوان خبیث — آن هم برای زمانی کوتاه — دارد که می‌تواند جذب‌کننده باشد.  