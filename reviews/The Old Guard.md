
title: قیل‌وقالی مایوس‌کننده
title_en: The Old Guard 
title_fa: محافظان کهن
stars: 1.5
author: اکرم نصرتی
date: 25 August 2020

duration: 2:05

keywords:
  - جاودانگی
  - ابرقهرمان
  - ضدقهرمان
  - کامیک بوک 

tags:
  - اکشن
  - ابرقهرمان
  - اکشن   

when:
  created: 2020

where:
  country:
    - آمریکا
    
who:
  director: جینا پرینس-بایدوود

which:
  genre:
    - اکشن
    - ماجراجوئی
    - فانتزی
    - هیجان‌آور
  language: 
  - انگلیسی
  - عربی
  - فرانسوی
  - ایتالیایی

---

دنیای ابرقهرمانان و ضدقهرمانان همچنان دستمایه مناسب و جذابی برای ارائه به عرصه سینماست و این‌بار جاودانگی بهانه خوبی برای پرداختن پیدا کرده‌است.
 اثری از«جینا پرینس-بایثوود» که اقتباسی از کامیک-بوکی تحت همین عنوان است. ماجرای چهار جنگاور که در اعصار گوناگون تاریخی نجات‌بخش زندگی بسیاری از مردم بوده‌اند. فیلمی علمی-تخیلی فانتزی که با تصاویر اکشن و ماجراجویانه‌اش قرار است باعث سرگرمی و نویدبخشی اثری حال‌خوب‌کن تابستانه باشد اما از انتظار همگان به‌دور است.

این چهار مبارز در دام گروهی تحقیقاتی می‌افتند که باید اکسیر جاودانگی‌شان کشف شده و از آن طریق به مبالغ هنگفت و ثروت فراوانی دست یابند. حین عملیات، سر و کله‌ی عضو جدیدی از نامیراها پیدا می‌شود و ایشان با سیل عظیمی از پرسش‌ها به سایر اعضاء هجوم می‌برد. «شارلیز ثرون» نقش اندرو مک مبارز باستانی را ایفاء می‌کند که از همه کهن‌سال‌تر است. دو عضو این تیم -نیکی و جو- که باهم رابطه دارند و در مقابل دو عضو دیگر اندرو مک و بوکر که در گذشته دوستان و خانواده خود را از دست داده‌اند و در غمی عمیق به‌سر می‌برند؛ ناتوان از برملای جاودانه بودن‌شان هستند و تنهایی راه و چاره  زیستن‌شان است. نامیرایی عنصری‌ست که مانند شمشیر دو لبه عمل‌ می‌کند. از طرفی هدیه‌ای‌ست و نعمتی که می‌توان سالها زیست و با اعمال درستی به بشریت خدمت کرد و از سوی دیگر شاهد مشقات و فرسودگی و درنهایت مرگ نزدیکان بود و قاصر از نیروبخشی و مدد به آنان. در کنار این پنج جنگاور، مامور سیا را شاهدیم که با کمک به شرکتی تحقیقاتی متمول و سودجو قصد خیانت به مبارزان را دارد.

اگر داستان کم دیالوگ‌تر بود و استفاده‌ی بیشتری از جلوه‌های دیداری می‌شد، شاید می‌توانست در کنار داستان و فیلمنامه قوی‌تر حائز اهمیت خوانده شود. بازیگران همگی ضعف‌هایی داشتند و بار اصلی بر دوش ثرون بود که او نیز نتوانست آن‌چنان که باید از پس ایفای این نقش بربیاید. شخصیت انتاگونیست «مریک» فاصله زیادی با ضدقهرمان داشت. آنچه بیش از همه‌چیز در کاراکتر او به چشم می‌خورد بلاهت و دست‌وپا چلفتی بودن‌اش بود و ناتوان از مبارزه با قهرمان داستان. 

روایتی ناقص، همراه با قطعات موسیقی نامرتبط، جلوه‌های دیداری ضعیف و در مقابل هزینه‌ساخت و تولید بالا. پایان فیلم نوید چندگانه بودن اثر را نیز می‌دهد. آیا این اثر برخلاف عمده آثار دنباله‌دار که قسمت اول با داستانی اصیل و قوی آغاز شد و ادامه یافت -هرچند متعاقبا دور از انتظار و ضعیف- تفاوت خواهد داشت و بدعتی به‌شمار خواهد رفت و یا در ادامه به ضعف اثر نخست پی‌برده و شماره‌های بعدی را با قدرت تمام به دید عموم عرضه خواهد کرد؟!! باید به انتظار نشست!