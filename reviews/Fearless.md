
title: انیمیشن‌های بی‌سلیقه
title_en: Fearless 
title_fa: بی‌باک
stars: 0.5
author: صادقه سلطانی 
date: 20 August 2020

duration: 1:29

keywords:
  - انیمیشن
  - ابرقهرمانی
  - کودکانه 

tags:
  - کودکانه
  - انیمیشن
  - 2020  

when:
  created: 2020

where:
  country:
    - کانادا
    - اسپانیا
who:
  director: کوری ادوادرس

which:
  genre:
    - انیمیشن
    - کمدی
    - خانوادگی
    - علمی-تخیلی
  language: 
   - اسپانیایی
   - انگلیسی

---

انیمیشن‌های کودکانه همواره مورد توجه کودکان و البته که بزرگسالان بوده‌اند و در این حجم عظیم از تولیداتِ انیمیشنی، یافتن انیمیشنی که بتواند تمام فاکتورهای لازم را برای دیده‌شدن توسط کودکان داشته باشد، بسیار کم است. چرا که کودکان، این انیمیشن‌ها را نه به عنوان دنیای خیالی خود، که به عنوان دنیایی که خود می‌توانند در آن ظهور پیدا کنند، می‌بینند و از آنها رفتارهای متفاوت می‌آموزند. پس بسیار مهم است که بزرگترها بدانند کودکان چه می‌بینند و چه باید ببینند.

«رید» پسرک دبیرستانیِ عاشق بازی‌های کامپیوتری برای اینکه یکی از بازی‌های خود را به سرانجامی برساند، باید یک مرحله‌ی مهم و انتهایی را پشت سر بگذارد. وقتی بازی به او پیغام می‌دهد که برای گذراندن مرحله‌ی آخر، حاضر است تمام عواقب آن را بپذیرد، رید با خنده می‌گوید: یک بازی مگر چه عواقبی‌ خواهد داشت؟! و دکمه بلی را برای رفتن به مرحله‌ی آخر می‌زند، اما با زدن این دکمه، به ناگاه سفینه‌ی فضایی‌ای که سه نوزاد کوچک را به همراه خود دارد، وارد جو زمین شده و در کنار حیاط خانه رید سقوط می‌کند. سفینه و بچه‌هایی که تا چند لحظه‌ی پیش، در بازی کامپیوتری روبه‌روی رید بودند، حالا وارد خانه‌ی رید شده‌ بودند و رید باید از آنها در مقابل دیگر فضایی‌های بدخواهی که به دنبال این بچه‌های شگفت‌انگیز بودند، محافظت کند.

داستان انیمیشن به مانند همه‌ی انیمیشن‌های در این ژانر، از دو شخصیت که نماد خوبی و بدی‌ست تشکیل شده که در نهایت خوبی پیروز میشود، اما شاید تفاوت عمده‌ای که این انیمیشن با بقیه انیمیشن‌های دیگر دارد در سبک کلام و صدای شخصیت‌های آن است. صداهایی زیبا که طنزگونه‌ی دیالوگ‌های نوشته شده برای فیلم را، به خوبی ادا کرده و دیدن فیلم را لذت‌بخش میکند. اما آیا این کلمات طنزگونه درک فیلم را برای کودکان سخت‌تر نمیکند؟! از آنچه از فیلم برمی‌آید این است که فیلم برای کودکان ساخته شده، اما دیالوگ‌های آن، شاید مناسب برای کودکان نباشد اما شاید اگر کودکان با بزرگترها این انیمیشن را ببیند و درکی از موقعیت‌های پیش‌آمده و کلام گفته‌شده را با کمک بزرگترها داشته باشند، میتوانند انیمیشن جذاب و سرگرم‌کننده‌ای را ببینند. به خصوص بخاطر وجود سه کودک بازیگوش و همواره در حال انجام خرابکاری‌های خنده‌دار و جالب.

نوع انیمیشن استفاده شده و تصاویر کلی فیلم هم عادی‌ست و خلاقیت آنچنانی‌ای را دنبال نمیکند اما حالت صورت و موهای شخصیت‌ها و به‌ویژه سه کودک زیبا و جذاب، می‌تواند جذب‌کننده بیننده و کودکان باشد. اما با وجود انیمیشن‌های فراوانی که وجود دارد شاید بهتر باشد کودکان فیلم‌های دیگری را مشاهده کنند و بزرگ‌سالان این فیلم را در انتهای لیست خود، برای دیده شدن توسط کودکان قرار دهند.