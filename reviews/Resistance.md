
title: مارسل مارسئو؛ تلخک ناجی گروه‌های خطرناک 
title_en: Resistance 
title_fa: مقاومت
stars: 3
author: اکرم نصرتی
date: 15 August 2020

duration: 2:00

keywords:
  - هولوکاست 
  - نسل‌کشی
  - گروه‌های مبارز
  - مبارزات
  - جنگ

tags:
  - هولوکاست
  - جنگ
  - مبارزات 

when:
  created: 2020

where:
  country:
    - بریتانیا
    - فرانسه
    - آلمان
    - آمریکا
who:
  director: جوناتان یاکوبوویچ

which:
  genre:
    - زندگی‌نامه
    - درام
    - تاریخی
    - جنگی
  language: 
   - انگلیسی
   - آلمانی
   - عبری
   - لاتین
   - ایتالیایی
   - فرانسوی

---

جنگ‌های جهانی از موضوعات پرداخته‌شده توسط هنرمندان در تمامی عرصه‌ها به‌شمار می‌روند. در خلال این فجایع هم اتفاقات سهمگین و تکان‌دهنده‌ای رخ داده که به‌تصویر کشیدن آن از دید اهالی هنر منجر به بازآفرینی و مرور تاریخ شده‌است و همگی جدای از عقاید خویشتن، تلاش برای تصویرسازی ددمنشانه چهره‌ی کریه جنگ به جهانیان است.

 این‌بار نیز قضیه‌ی نسل‌کشی و ماجرای هولوکاست را از منظر دوربین جاناتان جکوبوویکز به تماشا نشسته‌ایم. او تمام همّ خود را برآن داشت تا به‌دور از نمایش جبهه‌های جنگ، خط حمله و ادوات جنگی، بدون همراه کردن مخاطب در بطن جنگ، با عیان ساختن بخشی از زندگی «مارسل مارسئو» به جنبه‌ای متفاوت‌تر از چهره‌ی جنگ و حوادث پشت‌پرده‌ی آن بپردازد.

روایتی ساده از کمدینی معمولی که به دور از هیاهوی اتفاقات پیش‌آمده پیرامون خویش، با تقلید از هنرمند نامی «چارلی چاپلین» تمایل به پرداختن کار هنری داشت و چه‌ شد که مدتی بعد او را به انسان‌دوستانه‌ترین و موثرترین دلقک تاریخ جهان مبدل کرد؟!

او که به خودخواهی و عدم توجه به اطرافیان و نگرانی‌ها معروف بود، توسط برادر و دو خواهر یهودی دیگر، سعی بر نجات جان ده‌ها کودک از پلیدی جنگ و متعاقباً شادکردن و حفظ روحیه‌ی نشاط‌آور آنان کرد؛ شاید کمی مرهمی بر دل زخم‌خورده و اذهان مشوش آنها شود.

مارسل تمام تلاش خود را می‌کند تا بتواند خنده را بر لبان آنان بنشاند و در سکانسی جذاب به‌سادگی و هنرمندانه کودکان آسیب‌دیده را به خنده وامی‌دارد و همین رویه باعث صمیمیتی میان او و کودکان شده و منجر به اعتماد برای ادامه‌ی راه می‌شود. مسیری دشوار برای گریز از سرنوشت تحمیلی‌ِ شومی که  هیتلر بر جامعه‌ی یهودیان وارد کرده‌است.

شخصیت دیگر را باید افسر نازی دانست که نقطه مقابل مارسل به‌شمار می‌رود. کلاوس باربی؛ افسری منفور و وحشی‌صفت که بازیگر آن به طرز خارق‌العاده‌ای حس اشمئزاز و تنفر را به بیننده القاء می‌کند و صحنه‌هایی تکان‌دهنده و دلهره‌آور را به‌واسطه حضورش رقم می‌زند؛ در سکانس‌هایی به خوبی این تاثیر را گذاشته است؛ در قطار مشکوک به گروه موسیقی کودکان و حتی در جنگل به‌دنبال کودکان متواری از فرانسه و همراهان‌شان؛ 

نورپردازی و صدا، تصاویر نگران‌کننده، موسیقی و دیالوگ‌های تاثیرگذار و عوامل موثر هم در خلق این اثر، منجر به چنین فیلم درخور و قابل‌توجه شده است.
این درام جنگی دوساعته را باید تماشا کرد، نه فقط به‌خاطر جنبه‌ی زندگی‌نامه‌ای این اثر، بل بخاطر تاثیر عمیق جامعه‌ی هنری بر چهره‌ی سبعانه جنگ؛ و در آخر تماشای بازی قوی بازیگران این فیلم. پس تماشای این فیلم را از خود دریغ نکنید.