
title: بیا تا با هم شاد باشیم  
title_en: Lamp Life 
title_fa: زندگی لامپی 
stars: 2
author: صادقه سلطانی
date: 4 september 2020

duration: 2:05

keywords:
  - انیمیشن
  - اسباب‌بازی
  - داستان اسباب‌بازی‌ها 

tags:
  - داستان اسباب‌بازی‌ها 
  - عروسک
  - کودکانه  

when:
  created: 2020

where:
  country:
    - آمریکا
who:
  director: والری لاپوئنت

which:
  genre:
    - انیمیشن
    - کوتاه
    - ماجراجوئی
    - کمدی
    - خانوادگی
    - فانتزی
  language: انگلیسی

---

داستان اسباب‌بازی‌ها همیشه برایمان جالب بوده و خواهد بود‌ و همه با آن خاطرات خوبی داریم. اولین بار سال ۱۹۹۵ این داستان‌ها پا به دنیای کودکان گذاشتند و با استقبال بسباری روبه‌رو شدند، پس سری‌های بعدی نیز ساخته شد و هر بار داستانی جدید و زیبا نقل گردید. پس دیزنی تصمیم گرفت در یک انیمیشن کوتاه سرگذشت «بو پیپ» و گوسفندانش را بعد از اینکه از «داستان اسباب‌بازی ۲» خارج شد و دوباره در «داستان اسباب‌بازی ۴» ظاهر شد را برایمان نقل کند. بو در داستان اسباب‌‌بازی ۴ نقش مهمی را در زندگی اسباب‌بازی‌های دیگر داشت و همین امر لزوم اینکه آن مدت این اسباب‌بازی چه کرده و چه سرگذشتی داشته است را بیشتر می‌کند.

 این داستان هم حتما جالب خواهد بود برای ما. هر چیزی که ما را به گذشته و دوران زیبای کودکی‌مان وصل کند برایمان لذت‌بخش خواهد بود. داستان اسباب‌بازی‌ها در واقع داستان کودکیِ تمامی ماست که تلاش می‌کردیم چیزی بیاموزیم و در واقع اسباب‌بازی‌ها وجه دیگری از خود ما بودند که این‌گونه نمود پیدا کرده و ما با آن‌ها سخن گفته و بازی می‌کردیم. بازی‌هایی که برای ما و همه‌ کودکان خود درسی از زندگی‌ست.

بو که اسباب‌بازی کودکانه‌ای است؛ تنها کاری که بلد است و دوست دارد که انجام دهد، بازی کردن با کودکان است، اما کودکان همیشه هم کودک نمی‌مانند، بزرگ می‌شوند و دیگر نیازی به اسباب‌بازی‌های کودکی‌شان ندارند و از سویی دیگر همیشه هم بچه‌هایی خوب نیستند؛ اگر فرض کنیم که این کودکان کنجکاو نباشند و دلشان نخواهد بدانند یک اسباب‌بازی چگونه کار می‌کند و اسباب‌بازی را نشکنند، شیطنت‌های کودکانه‌ی آن‌ها حتما باعث می‌شود اسباب‌بازی‌هاشان بکشند و دیگر سالم نباشد. گرفتاری‌های زیادی بر بو و دوستانش رخ می‌دهد اما آنها هرگز از زندگی کردن و لذت بردن از زندگی و تقدیم کردن زندگی به کودکان، خسته نمی‌شوند و در نهایت خود را به جایی می‌برند که برای همیشه با همه‌گونه کودکی بازی کنند و زندگی‌شان را زیباتر کنند. آن‌ها برای رهایی خود تلاش می‌کنند و خوشحالی پایانی آن‌ها پاداشی‌ست بر تلاشی که انجام داده‌اند. آن‌ها که بارها توسط کودکان زیادی دست به دست شده و حتی شکسته و آسیب‌دیده‌اند بهترین مکان را باز هم پارک‌ کوچکی می‌دانند که بتوانند خوشحالی و لذت را به کودکان تقدیم کنند‌.
 
انیمیشنی جذاب با تصاویر و رنگهای جذاب‌تر. آهنگ‌هایی آرام و گوش‌نواز و صداهای کاراکترهایی گوش‌نوازتر.  اتفاقات هیجان‌انگیز و جالبی برای بو و دوستانش رخ می‌دهد. خلاقیتی که در رخ دادن اتفاقات وجود دارد و در کل در روایت داستان و سیر داستانی ایجاد شده‌است به هیچ‌عنوان از خالقان این اثر بزرگ که قبلا امتحان خود را پس‌داده‌اند بعید نیست و نبوده و همین کافی‌ست برای دیدن یک انیمیشن لذت‌بخش.