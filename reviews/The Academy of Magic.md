
title:  تکراری باربی
title_en: The Academy of Magic 
title_fa: آکادمی جادویی 
stars: 0
author: صادقه سلطانی
date: 22 july 2020

duration: 1:26

keywords:
  - انیمیشن
  - باربی
  - عروسک
  - اسباب‌بازی
  - موسیقی 

tags:
  - انیمیشن 
  - باربی
  - 2020 

when:
  created: 2020

where:
  country:
    - آمریکا
who:
  director: جورگن کلوبین

which:
  genre:
    - انیمیشن
    - فانتزی
    - موزیکال
  language: انگلیسی

---

این انیمیشن درباره‌ی دختری‌ست با نام آئورا که از بدو تولد دارای قدرت‌هایی جادویی‌ست. آئورا در تولد ۱۶سالگی‌اش متوجه آن‌ها شده و سعی می‌کند با رفتن به آکادمی هنرهای جادویی بتواند این قدرت‌ها را کنترل کرده و از آنها بهتر استفاده کند. با ورود او به آکادمی، مانند همیشه افرادی بدجنس وجود دارند که برایش مزاحمت ایجاد می‌کنند و کم‌کم با پیش رفتن داستان، آئورا حتی متوجه می‌شود که آکادمی‌های زیرزمینی‌ای نیز وجود دارند که به تدریس هنرهای جادویی تیره و ممنوعه می‌پردازند و در کار آکادمی‌های رسمی اختلال ایجاد می‌کنند و باعث زشتی و بدی در دنیا می‌شوند.

انیمیشنی کسل‌کننده، بدون خلاقیت در داستان و حتی در تصاویر. تصاویری فاقد هرگونه تبحر و زیبایی که تنها با استفاده از رنگ‌هایی شاد تلاش کرده تا ضعف خود را در تصویرسازی بپوشاند. داستانی تکراری، بی‌ثبات و حتی بی‌معنی که دلایل بسیاری از اعمال افراد در آن به‌درستی نشان داده نمی‌شود.

حتی امتحان‌هایی که باید اعضای آکادمی طی کنند هم فاقد هرگونه خلاقیت و داستان جالبی‌ست. به‌هیچ‌عنوان به‌درستی در آن نشان‌داده نمی‌شود که چگونه اعضای آکادمی می‌توانند از قدرت‌های خود استفاده کنند و یا آنها را کنترل ‌کنند. داستانی که زمان یک‌ساعت‌وپانزده‌دقیقه‌ای‌اش هم از خسته‌کنندگی آن کم نمی‌کند.