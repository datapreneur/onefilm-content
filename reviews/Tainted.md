
title: یک اثر جنایی عبث
title_en: Tainted  
title_fa: تباه‌شده 
stars: 0.5
author: اکرم نصرتی
date: 13 August 2020

duration: 1:30

keywords:
  - زندان
  - بازگشت
  - زندگی
  - اجتماعی
  - اکشن 

tags:
  - اکشن
  - ماجراجویی
  - جنایی 

when:
  created: 2020

where:
  country:
    - کانادا
who:
  director: برِنت کوته

which:
  genre:
    - جنایی
    - درام
    - هیجان‌انگیز
  language: 
   - انگلیسی
   - فرانسوی

---

تباه‌شده را اثری جنایی-اکشن باید دانست که فاقد هرگونه جذابیت است؛ نه جذبه‌های دیداری و نه کشش‌های روائی. در روایت و داستان نیز ابتر و ناقص است. بازی متوسط رو به پایین بازیگران که گویی در برخی سکانس‌ها حتی از پس خرج احساسات در کار خویش نیز برنیامده‌اند و طوطی‌وار دیالوگ‌هایی را ردوبدل کردند نیز از دیگر اشکالات فیلم است. موسیقی که همچنان الکن است از خلق و ارائه‌ی هیجانات به مخاطبین باز می‌ماند.

 این فیلم را نمی‌توان در حد سینمایی برشمرد و شاید بتوان برای پخش از رسانه‌ی ملی در بعدازظهر آدینه‌ای مناسب دانست و بس؛ به‌قدری در پرداخت ضعیف بود که حتی اگر بازیگر هم تمایل به صرف انرژی برای این اثر می‌داشت، باز هم نمی‌توانست از پس‌اش بربیاید و نگاه بینندگان را به‌سمت خویش بکشاند. 

تبهکاری که پس از ۱۵ سال دوباره به زندگی اجتماعی برگشته و به‌کار پیشین گمارده می‌شود؛ علیرغم میل باطنی‌اش و امتناع از ارتکاب عمل درخواست‌شده، باز هم با دیگران همکاری کرده و اتفاقاتی را رقم می‌زند. 
باند مافیایی موادمخدر روسی که از آن به سهمگینی یاد شده‌بود، در این فیلم سهمگین نبود و حتی خالی از هرگونه رعب و وحشت هم بود؛ مهاجمانی بی‌روح و سرد.

داستانی که قرار بود هیجان‌انگیز باشد اما بار کسالت‌اش آنقدر بر هیجان مرده‌اش مستولی شده‌بود که بیننده را خسته می‌کرد. کاستی‌ها و ایرادهای اثر در خلق داستان بسیار زننده بود. با این تفاسیر به‌هیچ عنوان توصیه نمی‌شود یک ساعت و نیم از وقت خود را صرف این فیلم خالی از هیجان و داستان تبهکاری کنیم.