
title: روح‌های جنگ، نه جنگ‌ها
title_en: Ghosts of War
title_fa: روح‌های جنگ
stars: 1
author: علیرضا شریف‌دینی
date: 21 july 2020

duration: 1:34

keywords:
  - جنگ جهانی
  - ترس
  - 2020 

tags:
  - 2020
  - ترسناک
  - جنگ جهانی  

when:
  created: 2020

where:
  country:
    - بریتانیا
who:
  director: اریک برس

which:
  genre:
    - ترسناک
    - هیجان‌انگیز
    - جنگی
  language: انگلیسی

---

در وهله‌ی اول انتظار از این فیلم با نگاهی به نام و پوستر که در آن همه چیز هست، تعدادی روح آزرده خاطر،نازی‌های بدجنس و سربازان جنگ جهانی و یک خانه‌ی تسخیرشده و کلیشه‌های تکراری و تلفیق همه‌ی این موارد با هم، بسیار پایین به‌نظر می‌رسد.

فیلم «روح‌های جنگ» بر مبنای قواعد فیلم‌های ترسناک پیش می‌رود. موسیقی متن فیلم در اختیار روایت داستان و تعلیق‌برانگیز و جذاب است. خط کلی داستان برای بیننده پر کشش است و پیچ‌های داستانی خوبی در طول روایت داستان گنجانده شده است. از لحاظ جلوه‌های ویژه و تدوین کم‌و‌کاستی‌های قابل توجهی وجود دارد. پایان‌بندی غافلگیر کننده، متفاوت و جالبی دارد.

در نهایت با تماشای کامل این اثر و در نظر گرفتن پلات کلی فیلم، ضعف در مورد چرایی کلیت داستان به چشم می‌خورد. این ضعف‌های کلی داستانی در فیلم‌ها گاهی کل یک فیلم را کاملا زیر سوال می‌برد. گاهی هم به خورد تماشاگر می‌رود. و ما بر سر این دو راهی خواهیم ماند. ولی در نهایت پیچ دراماتیک آخر داستان با اینکه در کلیت داستان جایگاه درستی ندارد، ولی درگیر‌کننده و تأثیرگذار است.

کارگردان این فیلم «اریک برِس» که از قضا نویسندگی اثر را نیز بر عهده داشته، دومین فیلم بلند خود را تجربه می‌کند. او فیلم تأمل‌برانگیز «اثر پروانه‌ای» را در کارنامه‌ی خود دارد که در تیم نویسندگی آن فیلم نیز حضور داشته است. درمجموع باتوجه‌به ویژگی‌های این فیلم و کارگردان آن، باید گفت این فیلم ارزش دیده شدن را خواهد داشت.