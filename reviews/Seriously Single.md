
title: کمدی‌های پر زرق‌وبرق هالیوودی
title_en: Seriously Single   
title_fa: واقعاً مجرد 
stars: 0
author: صادقه سلطانی
date: 1 October 2020

duration: 1:47

keywords:
  - کمدی
  - زنان مجرد
  - مهمانی شبانه 

tags:
  - کمدی
  - 2020
  - عاشقانه  

when:
  created: 2020

where:
  country:
    - آفریقای‌جنوبی
who:
  director: 
    - کتلهو رامفکلا
    - ریتبایل رامفکلا 
    
which:
  genre:
    - کمدی
    - عاشقانه
  language:
    - انگلیسی
   
---

دوست پسر «دینا» در روز ولنتاین با او قطع رابطه می‌کند و دینا سعی می‌کند این فقدان را با یافتن دوست پسری دیگر جبران کند. او که از طرفداران اینستاگرام و لایو گذاشتن است همواره با پست‌هایی از زندگی شخصی‌اش دنیا را از این دریچه نگاه می‌کند. داستان فیلم نیز طی روابط او و دوست صمیمی‌اش دونا و روابط آنها با افراد دیگر می‌گذرد.

با دیدن فیلم اولین سوالی که به ذهن خطور می‌کند این است که این فیلم چه می‌خواهد و از چه حرف می‌زند؟ ما همواره دخترانی را می‌بینیم که نه می‌دانیم دقیقا چه کاره‌اند و نه می‌دانیم از زندگی شخصی‌شان چه می‌خواهند. آنها آن همه پول را برای خریدن آن همه وسایل لوکس در آن آپارتمان‌های لوکس‌شان از کجا بدست می‌آورند؟ هر روز یک مدل لباس و کیف و کفش جدید پوشیده‌اند و در بارهای مختلف در حال خوش‌گذرانی و یافتن دوست هستند. در این میان گاهی حرف‌هایی می‌زنند که شنیدن این حرف‌ها که درباره زندگی و عمق زندگی‌ست، از زبان آدم‌هایی تا آن اندازه سطحی بیشتر مسخره می‌آید تا آموزنده. اینکه دینا پسری را اتفاقی می‌بیند و با او دوست می‌شود و به‌ناگاه متوجه می‌شود او قرار است با شخص دیگری ازدواج کند – آن هم با یک سکانس احمقانه – همان‌قدر احمقانه است که آن پسر ناگهانی ازدواجش را کنسل کرده و عاشق و دلباخته‌ی این دختر می‌شود. فیلم با ادعای بد نشان دادن اینستاگرام و فضای مجازی آغاز شده است و اینکه افراد بسیاری هستند که زندگی اجتماعی‌شان در واقعیت با دنیای مجازی با هم فرق می‌کند؛ دینا همواره عکس‌های خوشحالی خود را در اینستاگرام قرار می‌دهد، اما در زندگی عادی ناراحت است! این چیزی ست که فیلم می‌خواهد به بیننده نشان دهد. اما در ارائه‌ی این ادعا نیز راه درستی را در پیش نمی‌گیرد چرا که بیننده دینا را در زندگی اجتماعی‌اش نیز همان می‌بیند که در اینستاگرام است. در واقع پرداخت شخصیت‌های فیلم و خود داستان آنقدر سطحی‌ست که بیننده چیزی جز این نمی‌بیند. دینا عکس‌های خوشحالی‌اش را با دوست‌هایش در بارهای مختلف در فضای مجازی قرار می‌دهد و در زندگی عادی‌اش هم از این‌گونه کارها خوشحال است. در واقع کارگردان طرحی را از یک فیلم داشته است و بدون اینکه به خود زحمت دهد و پیرنگ اساسی بر آن ایجاد کند داستانش را با آشفتگی تمام ارائه می‌دهد. 

این فیلم در نهایت یک کمدی هالیوودی‌ست و علاقه‌مندان به این نوع فیلم‌ها را سرگرم خواهد کرد. گوناگونی رنگ‌ها و زرق‌و‌برقی که در اثر دیده می‌شود، همان چیزی‌ست که قرار است مخاطب این ژانر را به سوی خود جذب کند. این کمدی و کاراکترهای‌اش ممکن است هر کدام یکی از میلیون‌ها اینستاگرم و استفاده‌کنندگان شبکه‌های اجتماعی باشند.  پس باید انتظار داشت مخاطب با کاراکترها دچار نوعی هم‌ذات‌پنداری شود. 